
# _Kubernetes_

W tym rozdziale opiszę zagadnienia związane z samym systemem _Kubernetes_.

## Administracja, a korzystanie z klastra

Przez zwrot _administracja klastrem_ (lub zarządzanie nim) rozumiem zbiór czynności 
i procesów polegających na przygotowaniu klastra do użytku i zarządzanie jego 
infrastrukturą. Na przykład: tworzenie klastra, dodawanie i usuwanie węzłów oraz
nadawanie uprawnień innym użytkownikom.

Przez zwrot _korzystanie z klastra_ rozumiem uruchamianie aplikacji na
działającym klastrze.

Ze względu na ograniczone zasoby czasu w tej pracy inżynierskiej skupiam się na
kwestiach związanych z administracją klastrem.

## Konfiguracja klastra

Ważną kwestią jest zrozumienie pojęcia stanu w klastrze _Kubernetes_.
Jest to stan do którego klaster dąży, a nie w jakim się w danej chwili znajduje.

Zwykle stan docelowy i aktywny szybko się ze sobą zbiegają, ale nie jest to
regułą. Najczęstszymi scenariuszami jest brak zasobów do uruchomienia aplikacji
w klastrze lub zniknięcie węzła roboczego.

W pierwszym przypadku stan klastra może wskazywać na istnienie 5 instancji
aplikacji, ale pamięci RAM wystarcza na uruchomienie tylko 3. Więc bez zmiany
infrastruktury brakujące 2 instancje nigdy nie zostaną uruchomione. W momencie
dołączenia kolejnego węzła klastra może się okazać, że posiadamy już oczekiwane
zasoby i aplikacja zostanie uruchomiona w pełni.

W drugim przypadku załóżmy, że aplikacja jest uruchomiona w 9 kopiach na 4
węzłach, po 2 kopię na pierwszych trzech węzłach i 3 kopie na ostatnim.
W momencie wyłączenia ostatniego węzła aplikacja będzie miała uruchomione
tylko 6 z 9 docelowych instancji. Zanim moduł kontrolujący klaster zauważy braki
aktywny stan 6 nie będzie się zgadzał z docelowym 9. W ciągu kilku do 
kilkudziesięciu sekund kontroler uruchomi brakujące 3 instancje i uzyskamy 
docelowy stan klastra: po 3 kopie aplikacji na 3 węzłach.
