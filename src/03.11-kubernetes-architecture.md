## Obiekty Kubernetes API

Architektura klastra `k8s` bazuje na interfejsie REST (ang. _Representational State Transfer_),
czyli zmianie stanu przez reprezentację (obiekty). Wszystkie mechanizmy
(obiekty deklaratywne) i akcje (obiekty imperatywne) dostępne w klastrze mają
swoje odzwierciedlenie w obiektach `Kubernetes`.
Szczegółowy opis konwencji API obiektów możemy znaleźć w [dokumencie z repozytorium `k8s`](https://github.com/kubernetes/community/blob/master/contributors/devel/api-conventions.md).

Użytkownicy klastra operują na reprezentacji obiektów w formacie `YAML` lub
`JSON`, przykładowy obiekt wygląda następująco:

```yaml
apiVersion: v1
kind: Pod
metadata:
  name: my-pod 
  namespace: my-namespace
  uid: 343fc305-c854-44d0-9085-baed8965e0a9
  labels:
    resources: high
  annotations:
    app-type: qwe
spec:
  containers:
  - image: alpine
    command: ["echo"]
    args: ["Hello World"]
  ...
status:
  podIP: 127.12.13.14
  ...
```

W każdym obiekcie możemy wyróżnić trzy obowiązkowe i dwa opcjonalne pola:

- `apiVersion`: obowiązkowa wersja API `k8s`, np. `v1` lub `v1beta1`,
- `kind`: obowiązkowy typ obiektu zdefiniowanego w specyfikacji wersji API,
- `metadata`
  - `namespace`: opcjonalna (domyślna - `default`) przestrzeń nazw do której należy
    obiekt,
  - `name`: obowiązkowa i unikalna w ramach przestrzeni nazw nazwa obiektu,
  - `uid`: unikalny identyfikator obiektu tylko do odczytu,
  - `labels`: opcjonalny zbiór kluczy i wartości ułatwiających identyfikację i
    grupowanie obiektów,
  - `annotations`: opcjonalny zbiór kluczy i wartości wykorzystywanych przez
    zewnętrzne lub własne narzędzia,  
- `spec`: z definicji opcjonalna, ale zwykle wymagana specyfikacja obiektu 
  wpływająca na jego funkcjonowanie,
- `status`: opcjonalny, aktualny status obiektu,

#### Podstawowe rodzaje obiektów aplikacyjnych

##### `Pod`
reprezentuje nierozłącznie powiązaną (np. współdzielonymi zasobami) grupę
jednego lub więcej kontenerów. W odróżnieniu od innych obiektów jest
aktualnie działającą aplikacją, czyli reprezentuje wyżej zdefiniowany status
klastra. 
 
Instancje są bezustannie uruchamiane i wyłączane przez kontrolery. Trwałość
danych można uzyskać przydzielając im sieciowe zasoby dyskowe, podobnie jak ma
to miejsce w przypadku maszyn bezdyskowych. 
Instancje aplikacje nie powinny być zarządzane bezpośrednio, jedynie przez kontrolery.
Najczęściej konfigurowane są przez `PodTemplateSpec`, czyli szablony
ich specyfikacji.

##### `ReplicaSet`
jest następcą `ReplicaControllera`, czyli imperatywnym kontrolerem dbającym o
działanie określonej liczby `Pod`ów w klastrze.

Jest to bardzo prosty kontroler i nie powinien być używany bezpośrednio.

##### `Deployment`
pozwala na deklaratywne aktualizacje `Pod` i `ReplicaSet`. Korzystanie z nich
bezpośrednio nie jest zalecane.

Zmiany `Deployment` wprowadzane są przez tak zwane `rollout`. Każdy
ma swój status i może zostać wstrzymany lub przerwany. `Rollout` może zostać
aktywowany automatycznie przez zmianę `.spec.template`.
`Deployment` posiada swoją historię, w formie rewizji, która są zmieniane w
trakcie `rollout`. Operacja skalowania nie uruchamia `rollout`, a więc nie
zmienia rewizji.

Podstawowe przypadki użycia `Deployment` to:

- uruchamianie `ReplicaSet` w tle przez `.spec.replicas`,
- deklarowanie nowego stanu instancji poprzez zmianę `.spec.template`,
- cofanie zmian do poprzednich rewizji `Deployment` komendą `kubectl rollout undo`,
- automatyczne skalowanie `Deployment` w celu obsługi większego obciążenia, np.
  `kubectl autoscale deployment nginx-deployment --min=10 --max=15 --cpu-percent=80`,
- wstrzymywanie `Deployment` w celu wprowadzenia poprawek komendą
  `kubectl rollout pause deployment/nginx-deployment`,
- czyszczenie historii `ReplicaSet` przez ograniczanie liczby wpisów w
  `.spec.revisionHistoryLimit`.

Przykładowy `Deployment` tworzący 3 repliki serwera `nginx`:

```yaml
apiVersion: apps/v1
kind: Deployment
metadata:
  name: nginx-deployment
  labels:
    app: nginx
spec:
  replicas: 3
  selector:
    matchLabels:
      app: nginx
  template:
    metadata:
      labels:
        app: nginx
    spec:
      containers:
      - name: nginx
        image: nginx:1.7.9
        ports:
        - containerPort: 80
```

Pole `.spec.selector` definiuje w jaki sposób `Deployment` ma znaleźć `Pod`,
którym ma zarządzać. Selektor powinien zgadzać się ze zdefiniowanym szablonem.

##### `StatefulSet`
jest kontrolerem podobnym do `Deployment` umożliwiającym zachowanie stanu
aplikacji między uruchomieniami.

W przeciwieństwie do `Deployment` `StatefulSet` nadaje każdej uruchomionej
aplikacji stały unikalny identyfikator, który zostaje zachowany mimo wyłączania
i przenoszenia instancji. Identyfikatory można zastosować między innymi do:

- trwałych i unikalnych identyfikatorów wewnątrz sieci,
- trwałych zasobów dyskowych,
- sekwencyjnego uruchamiania i skalowania aplikacji,
- sekwencyjnego wygaszania i usuwania aplikacji,
- sekwencyjnych, zautomatyzowanych aktualizacji aplikacji.


##### `DaemonSet`
jest kontrolerem upewniającym się, że przynajmniej jeden `Pod` działa na każdym
lub wybranych węzłach klastra.

Do jego typowych zastosowań należy implementacja narzędzi wymagających agenta
na każdym z węzłów:

- rozproszone systemy dyskowe, np. `glusterd`, `ceph`,
- zbieracze logów, np. `fluentd`, `logstash`,
- monitorowanie węzłów, np. `Prometheus Node Exporter`, `collectd`,

##### `Job`
pozwala na jednorazowe uruchomienie instancji aplikacji, które wykonują akcję i
się kończą.
Domyślnie przy niepowodzeniu uruchamiane są kolejne `Pody` aż zostanie uzyskana
odpowiednia liczba sukcesów.

##### `CronJob`
pozwala na generowanie `Job` jednorazowo o określonym czasie lub cyklicznie
zgodnie ze specyfikacją [`cron`](https://en.wikipedia.org/wiki/Cron).
