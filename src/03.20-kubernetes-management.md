## Zarządzanie klastrem Kubernetes

Ze względu na dużą liczbę dostępnych narzędzi konfiguracyjnych wymienione
zostały tylko wybrane.

##### `kubectl`
jest podstawowym narzędziem prowadzącym interakcję z klastrem, łączy się do
serwera API i modyfikuje stan klastra.


##### `Helm`
jest menadżerem pakietów dla `k8s`. Jego głównym zadaniami są:
standaryzacja, automatyzacja i ułatwienie instalacji aplikacji w `k8s`. 
Składa się z trzech części:

- programu `helm` uruchamianego lokalnie i korzystającego z danych dostępowych
  `kubectl`,
- aplikacji serwerowej `Tiller`, z którą `helm` prowadzi interakcje,
- pakietów `Charts` i ich repozytoriów, domyślnie jest to [`kubernetes/charts`](https://github.com/kubernetes/charts),

#### Narzędzia ograniczone do linii komend

##### `kops`
jest oficjalnie wspieranym, a przez to najpopularniejszym konfiguratorem 
klastra `k8s`, ale jak konfiguratorów zakłada uruchomienie w środowiskach
chmurowych, `PaaS` lub `IaaS`. W związku z tym nie ma żadnego zastosowania w
tej pracy inżynierskiej.

  
##### `kubeadm`
jest oficjalnie wspieranym, narzędziem pozwalającym na niskopoziomowe
zarządzanie klastrem `k8s`. Wiele innych konfiguratorów na nim bazuje.


##### `kubespray`
jest konfiguratorem bazującym na `Ansible`, stanowi kontynuacje projektu
`kargo`. Charakteryzuje się wspieraniem szerokiej gamy konfiguracji, w tym
sprzętowego klastra `Kubernetes`.
Projekt obecnie znajduje się w inkubatorze `k8s` i jest aktywnie rozwijany.
Istnieje narzędzie o nazwie `kubespray-cli` ułatwiające korzystanie z właściwego
`kubespray`, ale nie nadążało za głównym projektem i zostało porzucone.

##### Canonical distribution of Kubernetes
jest prostą w instalacji dystrybucją `k8s` od firmy Canonical. Wymaga
przynajmniej podstawowej infrastruktury chmurowej, w celu uruchomienia klastra
składającego się z więcej niż jednego węzła.
Klaster sprzętowy bazuje na systemie [`Metal as a Service`](https://maas.io/),
w związku z tym nie będę dalej zajmował się tym narzędziem.
  
##### `Typhoon`
Projekt `Typhoon` bazując na narzędziu `bootkube` realizuje konfigurację
[sprzętowego klastra `k8s`](https://typhoon.psdn.io/bare-metal/)
w trakcie rozruchu systemu operacyjnego `CoreOS`.
Domyślnie `Typhoon` instaluje `k8s` na dysku, a następnie restartuje maszynę.
W dokumentacji pojawiła się krótka wzmianka o możliwości instalacji bezdyskowej,
ale nie zostały podane żadne wskazówki, w związku z tym narzędzie zostało
odrzucone.


#### Narzędzia graficzne

##### Kubernetes Dashboard
jest podstawowym interfejsem graficznym klastra `k8s` dostępnym w każdej
jego dystrybucji. Umożliwia monitorowanie, analizę błędów i podstawową
zmianę stanu klastra.

##### Rancher 
jest platformą zarządzania kontenerami umożliwiającą między innymi zarządzanie
klastrem `k8s`.
Od wersji 2.0 twórcy skupiają się wyłącznie na zarządzaniu `k8s` porzucając
wsparcie innych rozwiązań.

##### OpenShift
jest komercyjną usługą typu `PaaS` udostępnianą przez firmę Red Hat.
Od wersji 3 skupia się na zarządzaniu klastrem `k8s`. Rdzeniem projektu jest
konfigurator [`OpenShift Origin`](https://github.com/openshift/origin) bazujący
na `OpenShift Ansible`.

##### DC/OS
jest częścią najbardziej zaawansowanego systemu zarządzania kontenerami
`Mesos` utrzymywanym przez fundację Apache. Niedawno został rozszerzony
o wykorzystywanie [`k8s`](https://mesosphere.com/blog/kubernetes-dcos/) jako
drugiego systemu zarządzania kontenerami. Do tej pory bazował na `Marathon`,
czyli rozwiązaniu konkurencyjnym dla `k8s`.
Projekt jest obecnie w fazie beta, w związku z tym nie będzie dalej
eksplorowany.

### Wybór narzędzia konfiguracyjnego
W części praktycznej zostały podjęte próby wykorzystania następujących
konfiguratorów: `kubespray-cli`, Rancher `2.0` Tech Preview 1 i 2, OpenShift Origin
oraz `kubespray`.

OpenShift Origin został odrzucony ze względu na brak modułów interfejsu graficznego.

`kubespray-cli` zostało odrzucone ze względu na brak kompatybilności z
`kubespray`.

Uruchomienie Rancher 2.0 Tech Preview 1 zakończyło się sukcesem. Natomiast w
trakcie pisania pracy pojawiła się kolejna wersja (Tech Preview 2), która
tymczasowo utraciła wsparcie dla konfiguracji sprzętowego klastra i rozwiązanie
zostało również odrzucone.

Testy praktyczne przeszło jedynie narzędzie `kubespray` i zostało wybrane do
ostatecznej konfiguracji klastra na sieci wydziałowej.
