
## Kubernetes Incubator

[`Kubernetes Incubator`](https://github.com/kubernetes/community/blob/master/incubator.md)
gromadzi projekty rozszerzające `k8s`, ale nie będące częścią oficjalnej
dystrybucji. Został stworzony, aby opanować bałagan w głównym repozytorium oraz
ujednolicić proces tworzenia rozszerzeń.

Aby dołączyć do inkubatora projekt musi spełnić szereg wymagań oraz nie może
spędzić w inkubatorze więcej niż 18 miesięcy. Dostępne opcje opuszczenia
inkubatora to:

- awansować do rangi oficjalnego projektu `k8s`,
- połączyć się z istniejącym oficjalnym projektem,
- po 12 miesiącach przejść w stan spoczynku, a po kolejnych 6 miesiącach zostać
  przeniesiony do `kubernetes-incubator-retired`

## Zarządzanie klastrem z linii komend
  
#### kubeadm

[kubeadm](https://kubernetes.io/docs/reference/setup-tools/kubeadm/kubeadm/)
jest narzędziem pozwalającym na niskopoziomowe zarządzanie klastrem `k8s`.
Stąd trendem jest bazowanie na kubeadm przy tworzeniu narzędzi z wyższym
poziomem abstrakcji.

- [Install with kubadm](https://kubernetes.io/docs/setup/independent/install-kubeadm/)

#### Kubespray

[kubespray](https://github.com/kubernetes-incubator/kubespray) jest zbiorem
skryptów Ansibla konfigurujących klaster na różnych systemach operacyjnych i
w różnych konfiguracjach.
W tym jest w stanie skonfigurować klaster bare metal bez żadnych zewnętrznych
zależności.

Projekt na dzień dzisiejszy znajduje się w inkubatorze i jest aktywnie
rozwijany.
  
#### OpenShift Ansible
Konfiguracja `OpenShift Origin` realizowana jest zestawem
skryptów Ansible'owych rozwijanych jako projekt 
[openshift-ansible](https://github.com/openshift/openshift-ansible).

#### Canonical distribution of Kubernetes

Jest to prosta w instalacji dystrybucja `k8s`. Niestety wymaga 
infrastruktury chmurowej do uruchomienia klastra składającego się z więcej niż 
jednego węzła. 

Opcja `bare metal`, która by mnie interesowała nadal wymaga 
działającego środowiska [Metal as a Service](https://maas.io/). 

W związku z powyższym nie będę dalej zajmował się tym narzędziem.

Materiały źródłowe:

- [pakiet (`Charm`) w oficjalnym repozytorium `Juju`](https://jujucharms.com/canonical-kubernetes/)
- [materiał szkoleniowy dot. uruchamiania `k8s`](https://tutorials.ubuntu.com/tutorial/install-kubernetes-with-conjure-up)
- [opis instalacji lokalnego klastra](https://insights.ubuntu.com/2017/10/12/kubernetes-the-not-so-easy-way/)
  
#### Bootkube i Typhoon

[`Bootkube`](https://github.com/kubernetes-incubator/bootkube) jest narzędziem
napisanym w języku `Go` pozwalającym skonfigurować `k8s` na własnych maszynach.

W instalacji [`bare metal`](https://github.com/coreos/matchbox/tree/master/examples/terraform/bootkube-install)
proponowane jest wykorzystanie `Terraform` i [`Typhoon`](https://github.com/poseidon/typhoon)
do realizacji automatycznej konfiguracji klastra w trakcie procesu uruchamiania węzłów
`CoreOS`.

Domyślnie ww. narzędzia konfigurują instalację CoreOS na dysku, a następnie
restartują maszynę.

W wyniku przeoczenia wzmianki (przypis na jednej z podstron dokumentacji) o
możliwości uruchomienia w trybie bezdyskowym całkowicie odrzuciłem to narzędzie.
W końcowych etapach pisania pracy znalazłem ww. wpis i zdecydowałem się zawrzeć
o nim informację.

#### Eksperymentalne i deprekowane rozwiązania

- [`Fedora via Ansible`](https://kubernetes.io/docs/getting-started-guides/fedora/fedora_ansible_config/)
  deprekowane na rzecz `kubespray`
- [`Rancher Kubernetes Installer`](http://rancher.com/announcing-rke-lightweight-kubernetes-installer/)
  jest eksperymentalnym rozwiązaniem wykorzystywanym w Rancher 2.0,
  
##### kubespray-cli

Jest to narzędzie ułatwiające korzystanie z `kubespray`.
Według użytkowników 
[oficjalnego `Slacka` `kubespray`](https://kubernetes.slack.com/messages/kubespray)
`kubespray-cli` jest deprekowane i powinno się korzystać z czystego `kubespray`.


## Zarządzanie klastrem za pomocą narzędzi graficznych

## Kubernetes Dashboard

[`Kubernetes Dashboard`](https://github.com/kubernetes/dashboard) jest wbudowanym
interfejsem graficznym klastra `k8s`. Umożliwia monitorowanie i zarządzanie
klastrem w ramach funkcjonalności samego `k8s`.

#### Rancher 
[Rancher](https://rancher.com/) jest platformą zarządzania kontenerami 
umożliwiającą między innymi zarządzanie klastrem `k8s`.
Od wersji 2.0 twórcy skupiają się wyłącznie na zarządzaniu `k8s` 
porzucając wsparcie innych rozwiązań.

#### OpenShift by Red Hat {#openshift-origin}

OpenShift jest komercyjną usługą typu `PaaS` (Platform as a Service), od wersji 3 
skupia się na zarządzaniu klastrem `k8s`.

Rdzeniem projektu jest open sourcowy 
[OpenShift Origin](https://github.com/openshift/origin) konfigurowany przez
OpenShift Ansible.

Materiały źródłowe:

- [dyskusja o wykorzystaniu `OpenShift Origin` i `k8s`](https://www.reddit.com/r/devops/comments/59ql4r/openshift_origin_vs_kubernetes/)
- [opis różnic między `OpenShift Origin` i `k8s`](https://medium.com/levvel-consulting/the-differences-between-kubernetes-and-openshift-ae778059a90e)
- [materiał wideo przedstawiający interfejs OpenShift](https://youtu.be/-mFovK19aB4?t=6m54s) (po hebrajsku)

#### DC/OS

[Datacenter Operating System](https://dcos.io/) jest częścią
[Mesosphere](https://mesosphere.com/) i Mesosa. Niedawno został rozszerzony
o [`k8s`](https://mesosphere.com/blog/kubernetes-dcos/) jako alternatywny
(w stosunku do [`Marathon`](https://mesosphere.github.io/marathon/)) system
zarządzania kontenerami.
