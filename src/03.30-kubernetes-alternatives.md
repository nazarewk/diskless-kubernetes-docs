
## Lista alternatyw Kubernetes

Wybór `Kubernetes` nie byłby w pełni uzasadniony bez krótkiej charakterystyki
konkurencyjnych rozwiązań:

##### Fleet
jest nakładką na `systemd` realizującą rozproszony system inicjalizacji
systemów operacyjnych `CoreOS`. Kontenery są uruchamiane i zarządzane przez
`systemd`, a stan przechowywany jest w `etcd`.

Obecnie projekt kończy swój żywot na rzecz `k8s` i w dniu 1 lutego 2018,
został wycofany z domyślnej dystrybucji `CoreOS`. Nadal będzie dostępny w
rejestrze pakietów `CoreOS`.

##### Docker Swarm
jest rozwiązaniem zarządzania kontenerami zintegrowanym z systemem `Docker`.
Główną zaletą jest niski próg wejścia i prostota, a wadą są małe
możliwości w stosunku do innych rozwiązań.

##### Nomad
jest narzędziem do generalnego zarządzania siecią komputerową, które oferuje 
między innymi zarządzanie kontenerami.
Przy jego tworzeniu twórcy kierują się filozofią `Unix`. W związku z tym `Nomad`
jest prosty w obsłudze, wyspecjalizowany i rozszerzalny. Zwykle działa w
tandemie z innymi produktami firmy HashiCorp, jak `Consul` i `Vault`.

##### Mesos
jest najbardziej zaawansowanym i najefektywniej skalującym się rozwiązaniem
zarządzania kontenerami.
Jest również najbardziej skomplikowanym i trudnym w zarządzaniu rozwiązaniem.
W związku z tym znajduje swoje zastosowanie tylko w największych sieciach
komputerowych o zasięgu globalnym.