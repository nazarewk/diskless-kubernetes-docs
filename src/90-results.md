
# Podsumowanie

W niniejszej pracy omówiono zagadnienie konfiguracji klastra `Kubernetes`.
Przedstawione zostały elementarne pojęcia z zakresu konfiguracji i korzystania
z klastra `k8s` bazowanego na maszynach bezdyskowych. Bezpośrednim rezultatem
pracy są skrypty implementujące klaster w sieci uczelnianej oraz umożliwiające
prowadzenie zajęć demonstracyjnych ze studentami.

W związku z aktywnym rozwojem projektu `k8s` stworzenie publikacji
wyczerpującej temat nie jest możliwe. Wiele obiecujących narzędzi pojawiało się
i znacznie zmieniało w trakcie pisania niniejszej pracy.
Nie zostały one należycie opisane lub nie nadawały się jeszcze do użytku w
momencie jej zakończenia. Projekty te mogłyby realizować alternatywne
implementacje poruszonych w tej pracy zagadnień.

Ze względu na ograniczenia czasowe praca nie poruszyła zaawansowanych zagadnień
`k8s` oraz nie zaimplementowała żadnych mechanizmów bazujących na zewnętrznych
usługach. Przykładami zagadnień, które mogłyby zostać w przyszłości opisane, są:

- integracja z sieciowymi systemami plików w celu utrwalenia danych,
- bezobsługowe dołączanie nowych węzłów do klastra `k8s` działającego w sieci
  uczelnianiej,
- opracowanie zajęć laboratoryjnych bazowanych na `Kubernetes`.

Przedstawiony we wstępie cel został osiągnięty, a wysiłek włożony w realizację
pracy zaowocował znacznym zwiększeniem kompetencji autora związanych z
tematyką konteneryzacji i `Kubernetes`. Zdobyta wiedza jest bezcenną wartością
na rynku pracy.
